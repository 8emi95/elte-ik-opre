1. Feladat:
Készíts olyan (beágyazott) függvényt, ami összead két racionális számot. A racionális számok ábrázolásához használj rekord típust! Az összeadáskor figyelj arra, hogy az eredményt egyszerűsítsd (ehhez használhatod az Lnko függvényt! Készíts tesztprogramot is, ami beolvassa a számokat a képernyőről és kiírja az eredményt!

2. Feladat:
Készíts egy olyan diszkriminánsos rekord típust, ami egy ember nevét és születési évét tárolja. A név a diszkrimináns értékétől függő hosszúságú String legyen, a születési évhez használj olyan altípust, hogy csak 1900 és 2050 közötti számokat lehessen megadni! Olvass be a képernyőről egy ilyen rekordot (mezőnként), növeld eggyel a születési évet, majd írasd ki az eredményül kapott rekordot a képernyőre!

3. Feladat:
Írd át úgy az előző rekordot, hogy a diszkrimináns alapértelmezett értéke 25 legyen!

4. Feladat:
Készíts olyan függvényt, ami egy az előző feladatbeli rekordokból álló tömbben megkeresi, hogy melyik ember született a legrégebben. A függvény tetszőleges méretű tömbökre működjön!

5. Feladat:
Készíts olyan (beágyazott) függvényt, ami összead két mátrixot (a mátrixokat kétdimenziós indefinit tömbként ábrázold)! Olvass be a képernyőről két mátrixot és írasd ki az összegüket. (A felhasználó adhassa meg a mátrixok méretét is!)